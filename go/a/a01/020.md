 



#### 二十四史

*   [史記](../a01/a01.md)
*   [漢書](../a02/a02.md)
*   [後漢書](../a03/a03.md)
*   [三國志](../a04/a04.md)
*   [晉書](../a05/a05.md)
*   [宋書](../a06/a06.md)
*   [南齊書](../a07/a07.md)
*   [梁書](../a08/a08.md)
*   [陳書](../a09/a09.md)
*   [魏書](../a10/a10.md)
*   [北齊書](../a11/a11.md)
*   [周書](../a12/a12.md)
*   [隋書](../a13/a13.md)
*   [南史](../a14/a14.md)
*   [北史](../a15/a15.md)
*   [舊唐書](../a16/a16.md)
*   [新唐書](../a17/a17.md)
*   [舊五代史](../a18/a18.md)
*   [新五代史](../a19/a19.md)
*   [宋史](../a20/a20.md)
*   [遼史](../a21/a21.md)
*   [金史](../a22/a22.md)
*   [元史](../a23/a23.md)
*   [明史](../a24/a24.md)


##### 史記
　　 `卷二十 ‧ 建元以來侯者年表第八`

* * *

【索隱】：七十二國，太史公舊；餘四十五國，褚先生補也。

太史公曰：匈奴絕和親，攻當路塞；閩越擅伐，東甌請降。二夷交侵，當盛漢之隆，以此知功臣受封侔於祖考矣。何者？自詩書稱三代「戎狄是應，荊荼是徵」，`【集解】毛詩傳曰：「膺，當也。」鄭玄曰：「徵，艾。」【索隱】荼音舒。徵音澄。`齊桓越燕伐山戎，武靈王以區區趙服單于，秦繆用百里霸西戎，吳楚之君以諸侯役百越。況乃以中國一統，明天子在上，兼文武，席卷四海，內輯億萬之衆，豈以晏然不為邊境征伐哉！自是後，遂出師北討彊胡，南誅勁越，將卒以次封矣。 

國名

侯功

元光

元朔

元狩

元鼎

元封

太初已後

翕

【索隱】音吸。案漢表在內黃。

匈奴相降，侯。元朔二年，屬車騎將軍，擊匈奴有功，益封。

三

四年七月壬午，侯趙信元年。

五

六年，侯信為前將軍擊匈奴，遇單于兵，敗，信降匈奴，國除。

　

　

　

　

持裝

【索隱】漢表裝作「轅」，在南陽。

匈奴都尉降，侯。

一

六年後九月丙寅，侯樂元年。

六

六

元鼎元年，侯樂死，無後，國除。

　

　

親陽

【索隱】漢表在舞陽。

匈奴相降，侯。

三

四年十月癸巳，侯月氏元年。

五

元朔五年，侯月氏坐亡斬，國除。

　

　

　

　

若陽

【索隱】表在平氏。

匈奴相降，侯。

三

四年十月癸巳，侯猛元年。

五

元朔五年，侯猛坐亡斬，國除。

　

　

　

　

南奅

【集解】徐廣曰：「匹孝反」。

以騎將軍從大將軍青擊匈奴得王功侯。太初二年，以丞相封為葛繹侯。

　

二

五年四月丁未，侯公孫賀元年。

六

四

元鼎五年，賀坐酎金，國除，絕，十歲。

　

十三

太初二年三月丁卯，封葛繹侯。征和二年，賀子敬聲有罪，國除。

合騎

【索隱】表在高城。

以護軍都尉三從大將軍擊匈奴，至右賢王庭，得王功侯。元朔六年增封。

　

二

五年四月丁未，侯公孫敖元年。

一

元狩二年，侯敖將兵擊匈奴，與驃騎將軍期，後，畏懦，當斬，贖為庶人，國除。

　

　

　

樂安

【索隱】表在昌，地理志昌縣在琅邪。

以輕車將軍再從大將軍青擊匈奴得王功侯。

　

二

五年四月丁未，侯李蔡元年。

四

元狩五年，侯蔡以丞相盜孝景園神道壖地罪，自殺，國除。

　

　

　

龍頟

【索隱】地理志縣名，屬平原。劉氏音額。崔浩音洛，屬齊。又云今在河關有龍頟雀村，與弓高相近。」

以都尉從大將軍青擊匈奴得王功侯。元鼎六年，以橫海將軍擊東越功，為案道侯。  
                                    `【索隱】漢表以龍頟、案道為二人封，非也。韋昭云案道屬齊。`

　

二

五年四月丁未，侯韓說元年。

六

四

元鼎五年，侯說坐酎金，國絕。二歲復侯。

六

元年五月丁卯，案道侯說元年。

十三

征和三年，子長代，有罪，絕。子曾復封為龍頟侯。

隨成

【索隱】表在千乘。

以校尉三從大將軍青擊匈奴，攻農吾，先登石累，得王功侯。  
                                    `【索隱】累音壘，險阻地名。漢表作「舋」，音門。`

　

二

五年四月乙卯，侯趙不虞元年。

三

元狩三年，侯不虞坐為定襄都尉，匈奴敗太守，以聞非實，坐謾，國除。

【索隱】謂上聞天子狀不實，為謾，而國除。謾音木干反。

　

　

　

從平

【索隱】表在樂昌邑。

以校尉三從大將軍青擊匈奴，至右賢王庭，數為鴈行上石山先登功侯。

　

二

五年四月乙卯，公孫戎奴元年。

一

元狩二年，侯戎奴坐為上郡太守發兵擊匈奴，不以聞，謾，國除。

　

　

　

長平

【索隱】地理志縣名，屬汝南。

以元朔三年再以車騎將軍擊匈奴，取朔方、河南功侯。元朔五年，以大將軍擊匈奴，破右賢王，益封三千戶。

　

五

二年三月丙辰，烈侯衞青元年。

【集解】徐廣曰：「青以元封五年薨。」

六

六

六

太初元年，今侯伉元年。

平陵

【索隱】表在武當。

以都尉從車騎將軍青擊匈奴功侯。以元朔五年，用游擊將軍從大將軍，益封。

　

五

二年三月丙辰，侯蘇建元年。

六

六

元鼎六年，侯建為右將軍，與翕侯信俱敗，獨身脫來歸，當斬，贖，國除。

　

　

岸頭

【索隱】表在皮氏。

以都尉從車騎將軍青擊匈奴功侯。元朔六年，從大將軍，益封。

　

五

二年六月壬辰，侯張次公元年。

元狩元年，次公坐與淮南王女姦，及受財物罪，國除。

　

　

　

平津

以丞相詔所襃侯。

　

四

三年十一月乙丑，獻侯公孫弘元年。

二

四

元狩三年，侯慶元年。

六

三

元封四年，侯慶坐為山陽太守有罪，國除。

　

涉安

以匈奴單于太子降侯。

　

三

三年四月丙子，侯於單元年。

【索隱】單音丹。

五年，卒，無後，國除。

　

　

　

　

昌武

【索隱】表在武陽。

以匈奴王降侯。以昌武侯從驃騎將軍擊左賢王功，益封。

　

三

四年七月庚申，堅侯趙安稽元年。

六

六

一

三

二年，侯充國元年。

　

太初元年，侯充國薨，亡後，國除。

襄城

【索隱】漢表作「襄武侯」，不同。案：韓嬰亦封襄城侯，地理志襄城在潁川，襄武在隴西。

以匈奴相國降侯。

　

三

四年七月庚申，侯無龍元年。

【集解】一云「乘龍」。

六

六

六

一

太初二年，無龍從浞野侯戰死。

二

四年，侯病已元年。

涉軹

【索隱】漢表軹在西安，無涉字。地理志西安在齊郡。涉軹猶從驃然，皆當時意也，故上又有涉安侯。

以校尉三從大將軍擊匈奴，至右賢王庭，得王，虜閼氏功侯。

　

二

五年四月丁未，侯李朔元年。

元狩元年，侯朔有罪，國除。

　

　

　

宜春

【索隱】志縣名，屬汝南。豫章亦有之。

以父大將軍青破右賢王功侯。

　

二

五年四月丁未，侯衞伉元年。

六

元鼎元年，伉坐矯制不害，國除。

　

　

陰安

【索隱】志縣名，屬魏。

以父大將軍青破右賢王功侯。

　

二

五年四月丁未，侯衞不疑元年。

六

四

元鼎五年，侯不疑坐酎金，國除。

　

　

發干

【索隱】志縣名，屬東郡。

以父大將軍青破右賢王功侯。

　

二

五年四月丁未，侯衞登元年。

六

四

元鼎五年，侯登坐酎金，國除。

　

　

博望

【索隱】志縣名，屬南陽。

以校尉從大將軍六年擊匈奴，知水道，及前使絕國大夏功侯。

　

一

六年三月甲辰，侯張騫元年。

一

元狩二年，侯騫坐以將軍擊匈奴畏懦，當斬，贖，國除。

　

　

　

冠軍

`【索隱】縣名，屬南陽`。

以嫖姚校尉再從大將軍，六年從大將軍擊匈奴，斬相國功侯。元狩二年，以驃騎將軍擊匈奴，至祁連，益封；迎渾邪王，益封；擊左右賢王，益封。

　

一

六年四月壬申，景桓侯霍去病元年。

六

六

元鼎元年，哀侯嬗元年。

元封元年，哀侯嬗薨，無後，國除。

【集解】徐廣曰：「嬗字子侯，為武帝奉車。登封泰山，暴病死」。

　

衆利

【索隱】表在陽城姑莫，後以封伊即軒也。

以上谷太守四從大將軍，六年擊匈奴，首虜千級以上功侯。

　

一

六年五月壬辰，侯郝賢元年。

【索隱】郝音呼惡反，又音釋。

一

元狩二年，侯賢坐為上谷太守入戍卒財物上計謾罪，國除。

　

　

　

潦

【索隱】表在舞陽。

以匈奴趙王降，侯。

　

　

一

元年七月壬午，悼侯趙王煖訾元年。

【索隱】煖音況遠反。訾，即移反。

元狩二年，煖訾死，無後，國除。

　

　

　

宜冠

【索隱】冠音官。表在昌也。

以校尉從驃騎將軍二年再出擊匈奴功侯。故匈奴歸義。

　

　

二

二年正月乙亥，侯高不識元年。

元狩四年，不識擊匈奴，戰軍功增首不以實，當斬，贖罪，國除。

　

　

　

煇渠

【索隱】鄉名。案表在魯陽。煇，上下並音徽。

以校尉從驃騎將軍二年再出擊匈奴，得王功侯。以校尉從驃騎將軍二年虜五王功，益封。故匈奴歸義。

　

　

五

二年二月乙丑，忠侯僕多元年。

【索隱】漢表作「僕朋」。此云「僕多」，與衞青傳同。

三

三

元鼎四年，侯電元年。

六

四

從驃

【索隱】以從驃騎得封，故曰從驃。後封浞野侯。

以司馬再從驃騎將軍數深入匈奴，得兩王子騎將功侯。以匈何將軍元封三年擊樓蘭功，復侯。

　

　

五

二年五月丁丑，侯趙破奴元年。

四

元鼎五年，侯破奴坐酎金，國除。

浞野

四 

三年，侯破奴元年。

一

二年，侯破奴以浚稽將軍擊匈奴，失軍，為虜所得，國除。

下麾

【索隱】表在猗氏。麾音撝。

以匈奴王降侯。

　

　

五

二年六月乙亥，侯呼毒尼元年。

四

二

元鼎五年，煬侯伊即軒元年。

六

四

漯陰

【索隱】表在平原。

以匈奴渾邪王將衆十萬降侯，萬戶。

　

　

四

二年七月壬午，定侯渾邪元年。

六

元鼎元年，魏侯蘇元年。

【索隱】魏，謚；蘇，名。謚法「克捷行軍曰魏」也。

五

元封五年，魏侯蘇薨，無後，國除。

　

煇渠

【索隱】韋昭云：「僕多所封則作『煇渠』，應庀所封則作『渾渠』。二者皆鄉名，在魯陽。今並作『煇』，誤也。」案漢表及傳亦作「煇」，孔文祥云「同是元狩中封，則邑分封二人也。」其義為得。

以匈奴王降侯。

　

　

四

三年七月壬午，悼侯扁訾元年。

【索隱】漢表作「悼侯應庀。」庀讀為必二反。扁，北顯反。訾，子移反。

一

二年，侯扁訾死，無後，國除。

　

　

河綦

【索隱】表在濟南。

以匈奴右王與渾邪降侯。

　

　

四

三年七月壬午，庚侯烏犂元年。【索隱】漢書作「禽犂。」

二

四

元鼎三年，餘利鞮元年。

六

四

常樂

【索隱】表在濟南。

以匈奴大當戶與渾邪降侯。

　

　

四

三年七月壬午，肥侯稠雕元年。

【索隱】漢書魏青傳作「雕離」。

六

六

二

太初三年，今侯廣漢元年。

符離

【索隱】縣名，屬沛郡。

以右北平太守從驃騎將軍四年擊右王，將重會期，首虜二千七百人功侯。`  

                                  【索隱】將重，將字上屬。重者，再也。會期，言再赴期。將，去聲。重，平聲。`

　

　

三

四年六月丁卯，侯路博德元年。

六

六

太初元年，侯路博德有罪，國除。

壯

【索隱】表在東平。

以匈奴歸義，因淳王從驃騎將軍四年擊左王，以少破多，捕虜二千一百人功侯。

　

　

三

四年六月丁卯，侯復陸支元年。

二

四

元鼎三年，今侯偃元年。

六

四

衆利

以匈奴歸義樓剸王，從驃騎將軍四年擊右王，手自劔合功侯。

【索隱】剸音專。手自劔，謂手刺其王而合戰得封。

　

　

三

四年六月丁卯，質侯伊即軒元年。

【索隱】軒居言反。

六

五

一

六年，今侯當時元年。

四

湘成

【索隱】表在陽城。

以匈奴符離王降侯。

　

　

三

四年六月丁卯，侯敞屠洛元年。

四

元鼎五年，侯敞屠洛坐酎金，國除。

　

　

義陽

【索隱】表在平氏。

以北地都尉從驃騎將軍四年擊左王，得王功侯。

　

　

三

四年六月丁卯，侯衞山元年。

六

六

四

散

【索隱】表在陽城。

以匈奴都尉降侯。

　

　

三

四年六月丁卯，侯董荼吾元年。

【索隱】劉氏荼音大姑反，蓋誤耳。今以其人名余吾，余吾，匈奴水名也。

六

六

二

二

太初三年，今侯安漢元年。

臧馬

【索隱】表在朱虛。

以匈奴王降侯。

　

　

一

四年六月丁卯，康侯延年元年。

五年，侯延年死，不得置後，國除。

　

　

　

周子南君

【索隱】表在長社。

以周後紹封。

　

　

　

三

四年十一月丁卯，侯姬嘉元年。

三

三

四年君買元年。

四

樂通

【索隱】韋昭云「在臨淮高平」。

以方術侯。

　

　

　

一

四年四月乙巳，侯五利將軍欒大元年。

五年，侯大有罪，斬，國除。

　

　

瞭

【索隱】音遼。表在舞陽。

以匈奴歸義王降侯。

　

　

　

一

四年六月丙午，侯次公元年。

五年，侯次公坐酎金，國除。

　

　

術陽

【索隱】表在下邳。

以南越王兄越高昌侯。

　

　

　

一

四年，侯建德元年。

五年，侯建德有罪，國除。

　

　

龍亢

【索隱】晉灼云「龍闕。」左傳「齊侯圍龍」，龍，魯邑。蕭該云「廣德所封止是龍，有『亢』者誤也。」

以校尉摎世樂擊南越，死事，子侯。

【索隱】摎，居虬反。

　

　

　

二

五年三月壬午，侯廣德元年。

六

元封六年，侯廣德有罪，國除。

　

成安

【索隱】表在郟，志在陳留。

以校尉韓千秋擊南越死事，子侯。

　

　

　

二

五年三月壬子，侯延年元年。

六

元封六年，侯延年有罪，國除。

　

昆

【索隱】表在鉅鹿。

以屬國大且渠擊匈奴功侯。

　

　

　

二

五年五月戊戌，侯渠復累元年。

【索隱】樂彥累，力委反。顏師古音力追反。

六

四

騏

【索隱】志屬河東，表在北屈。

以屬國騎擊匈奴，捕單于兄功侯。

　

　

　

二

五年五月壬子，侯駒幾元年。

【集解】一云「騎幾」。

六

四

梁期

【索隱】志屬魏郡。

以屬國都尉五年間出擊匈奴，得復累絺縵等功侯。

　

　

　

二

五年七月辛巳，侯任破胡元年。

六

四

牧丘

【索隱】表在平原。

以丞相及先人萬石積德謹行侯。

　

　

　

二

五年九月丁丑，恪侯石慶元年。

六

二

二

三年，侯德元年。

瞭

【索隱】表在下邳。

以南越將降侯。

　

　

　

一

六年三月乙酉，侯畢取元年。`  

                                  【索隱】初以封次公，又封畢取。`

六

四

將梁

以樓船將軍擊南越，椎鋒卻敵侯。

　

　

　

一

六年三月乙酉，侯楊僕元年。

三

元封四年，侯僕有罪，國除。

　

安道

【索隱】表在南陽。

以南越揭陽令聞漢兵至自定降侯。

　

　

　

一

六年三月乙酉，侯揭陽令定元年。

六

四

隨桃

【索隱】表在南陽。

以南越蒼梧王聞漢兵至降侯。

　

　

　

一

六年四月癸亥，侯趙光元年。

六

四

湘成

【索隱】表在堵陽。

以南越桂林監聞漢兵破番禺，諭甌駱兵四十餘萬降侯。

　

　

　

一

六年五月壬申，侯監居翁元年。

【索隱】監，官也；居，姓；翁，字。

六

四

海常

【索隱】表在琅邪。

以伏波司馬捕得南越王建德功侯。

　

　

　

一

六年七月乙酉，莊侯蘇弘元年。

六

太初元年，侯弘死，無後，國除。

北石

【索隱】漢表作「外石」，在濟南。

以故東越衍侯佐繇王斬餘善功侯。

　

　

　

　

六

元年正月壬午，侯吳陽元年。

三

太初四年，今侯首元年。

下酈

【索隱】漢表作「鄜」。

以故甌駱左將斬西于王功侯。

　

　

　

　

六

元年四月丁酉，侯左將軍黃同元年。  

`【索隱】西南夷傳「甌駱將左黃同」，則「左」是姓，恐誤。漢表云「將黃同」，則「左將」是官不疑。`

四

繚嫈

【索隱】繚音「繚繞」之「繚」。嫈，按字林音乙耕反。西南夷傳音聊嫈。

以故校尉從橫海將軍說擊東越功侯。

　

　

　

　

一

元年五月己卯，侯劉福元年。

二年，侯福有罪，國除。

　

蘌兒

【索隱】韋昭云：「在吳越界，今為鄉也。」

以軍卒斬東越徇北將軍功侯。

　

　

　

　

六

元年閏月癸卯，莊侯轅終古元年。

【集解】徐廣曰：「閏四月也」。

太初元年，終古死，無後，國除。

開陵

【索隱】表在臨淮。

以故東越建成侯與繇王共斬東越王餘善功侯。

　

　

　

　

六

元年閏月癸卯，侯建成元年。

四

臨蔡

【索隱】表在河內。

以故南越郎聞漢兵破番禺，為伏波得南越相呂嘉功侯。

　

　

　

　

六

元年閏月癸卯，侯孫都元年。

四

東成

【索隱】表在九江。

以故東越繇王斬東越王餘善功侯，萬戶。

　

　

　

　

六

元年閏月癸卯，侯居服元年。

四

無錫

【索隱】表在會稽。

以東越將軍漢兵至弃軍降侯。

　

　

　

　

六

元年，侯多軍元年。

四

涉都

【索隱】表在南陽。

以父弃故南海守，漢兵至以城邑降，子侯。

　

　

　

　

六

元年中，侯嘉元年。

二

太初二年，侯嘉薨，無後，國除。

平州

【索隱】表在梁父。

以朝鮮將漢兵至降侯。

　

　

　

　

一

三年四月丁卯，侯唊元年。

【集解】如淳曰：「唊音頰」。

四年，侯唊薨，無後，國除。

　

荻苴

【索隱】音狄蛆。表在勃海。

以朝鮮相漢兵至圍之降侯。

　

　

　

　

四

三年四月，侯朝鮮相韓陰元年。

四

澅清

【索隱】表在齊。澅音獲，水名，在齊。又音乎卦反。

以朝鮮尼谿相使人殺其王右渠來降侯。

　

　

　

　

四

三年六月丙辰，侯朝鮮尼谿相侯參元年。

四

騠茲

【索隱】騠音啼。表在琅邪。

以小月氏若苴王將衆降侯。`  

                                  【索隱】苴音子餘反。`

　

　

　

　

三

四年十一月丁卯，侯稽谷姑元年。

太初元年，侯稽谷姑薨，無後，國除。

浩

以故中郎將將兵捕得車師王功侯。

　

　

　

　

一

四年正月甲申，侯王恢元年。

四年四月，侯恢坐使酒泉矯制害，當死，贖，國除。封凡三月。

　

瓡讘

【集解】徐廣曰：「在河東。瓡音胡。讘，之涉反。」【索隱】縣名。案：表在河東，志亦同。即狐字。

以小月氏王將衆千騎降侯。

　

　

　

　

二

四年正月乙酉，侯扜者元年。

【索隱】扜音烏，亦音汙。

一

六年，侯勝元年。

四

幾

【索隱】音機。表在河東。

以朝鮮王子漢兵圍朝鮮降侯。

　

　

　

　

二

四年三月癸未，侯張䧄歸義元年。

【索隱】韋昭云：「䧄，姑洛反。」

元封六年，侯張䧄使朝鮮，謀反，死，國除。

　

涅陽

【索隱】表在齊，志屬南陽。

以朝鮮相路人，漢兵至，首先降，道死，其子侯。

　

　

　

　

三

四年三月壬寅，庚侯子最元年。

二

太初二年，侯最死，無後，國除。

右太史公本表

當塗

【索隱】表在九江。

魏不害，以圉守尉捕淮陽反者公孫勇等侯。

蒲

【索隱】表在琅邪。

蘇昌，以圉尉史捕淮陽反者公孫勇等侯。

潦陽

【索隱】潦音遼。表在清河。

江德，以園廄嗇夫共捕淮陽反者公孫勇等侯。

富民

【索隱】表在蘄。

田千秋，家在長陵。以故高廟寢郎上書諫孝武曰：「子弄父兵，罪當笞。父子之怒，自古有之。蚩尤畔父，黃帝涉江」。上書至意，拜為大鴻臚。征和四年為丞相，封三千戶。至昭帝時病死，子順代立，為虎牙將軍，擊匈奴，不至質，誅死，國除。

【集解】漢書音義曰：「質，所期處也」。

右孝武封國名

後進好事儒者褚先生曰：太史公記事盡於孝武之事，故復修記孝昭以來功臣侯者，編于左方，令後好事者得覽觀成敗長短絕世之適，得以自戒焉。當世之君子，行權合變，度時施宜，希世用事，以建功有土封侯，立名當世，豈不盛哉！觀其持滿守成之道，皆不謙讓，驕蹇爭權，喜揚聲譽，知進不知退，終以殺身滅國。以三得之，`【集解】以三得之者，即上所謂「行權合變，度時施宜，希世用事」也。`及身失之，不能傳功於後世，令恩德流子孫，豈不悲哉！夫龍頟侯曾為前將軍，世俗順善，厚重謹信，不與政事，退讓愛人。其先起於晉六卿之世。有土君國以來，為王侯，子孫相承不絕，歷年經世，以至于今，凡八百餘歲，豈可與功臣及身失之者同日而語之哉？悲夫，後世其誡之！ 

博陸

霍光，家在平陽。以兄驃騎將軍故貴。前事武帝，覺捕得侍中謀反者馬何羅等功侯，三千戶。 `【集解】文穎曰：「博，廣；陸，平。取其嘉名，無此縣也。食邑北海河東。」瓚曰：「漁陽有博陸城也」。`中輔幼主昭帝，為大將軍。謹信，用事擅治，尊為大司馬，益封邑萬戶。後事宣帝。歷事三主，天下信鄉之，益封二萬戶。子禹代立，謀反，族滅，國除。

秺

【集解】漢書音義曰：「音妒。在濟陰成武，今有亭矣。」

金翁叔名日磾，以匈奴休屠王太子從渾邪王將衆五萬，降漢歸義，侍中，事武帝，覺捕侍中謀反者馬何羅等功侯，三千戶。中事昭帝，謹厚，益封三千戶。子弘代立，為奉車都尉，事宣帝。

安陽

【索隱】表在蕩陰，志屬汝南。

上官桀，家在隴西。以善騎射從軍。稍貴，事武帝，為左將軍。覺捕斬侍中謀反者馬何羅弟重合侯通功侯，三千戶。中事昭帝，與大將軍霍光爭權，因以謀反，族滅，國除。

桑樂

【索隱】表在千乘。

上官安。以父桀為將軍故貴，侍中，事昭帝。安女為昭帝夫人，立為皇后故侯，三千戶。驕蹇，與大將軍霍光爭權，因以父子謀反，族滅，國除。

富平

【索隱】志屬平原。

張安世，家在杜陵。以故御史大夫張湯子武帝時給事尚書，為尚書令。事昭帝，謹厚習事，為光祿勳右將軍。輔政十三年，無適過，侯，三千戶。及事宣帝，代霍光為大司馬，用事，益封萬六千戶。子延壽代立，為太僕，侍中。

義陽

【索隱】表在平氏。

傅介子，家在北地。以從軍為郎，為平樂監。昭帝時，刺殺外國王，天子下詔書曰：「平樂監傅介子使外國，殺樓蘭王，以直報怨，不煩師，有功，其以邑千三百戶封介子為義陽侯。」子厲代立，爭財相告，有罪，國除。

商利

【索隱】表在徐郡。

王山，齊人也。故為丞相史，會騎將軍上官安謀反，山說安與俱入丞相，斬安。山以軍功為侯，三千戶。上書願治民，為代太守。為人所上書言，繫獄當死，會赦，出為庶人，國除。

建平

【索隱】表在濟陽。

杜延年。以故御史大夫杜周子給事大將軍幕府，發覺謀反者騎將軍上官安等罪，封為侯，邑二千七百戶，拜為太僕。元年，出為西河太守。五鳳三年，入為御史大夫。

弋陽

【索隱】志屬汝南。

任宮。以故上林尉捕格謀反者左將軍上官桀，殺之便門，封為侯，二千戶。後為太常，及行衞尉事。節儉謹信，以壽終，傳於子孫。

宜城

【索隱】表在濟陰。

燕倉。以故大將軍幕府軍吏發謀反者騎將軍上官安罪有功，封侯，邑二千戶。為汝南太守，有能名。

宜春

【索隱】志屬汝南。

王訢，家在齊。本小吏佐史，稍遷至右輔都尉。武帝數幸扶風郡，訢共置辦，拜為右扶風。至孝昭時，代桑弘羊為御史大夫。元鳳三年，代田千秋為丞相，封二千戶。立二年，為人所上書言暴，自殺，不殊。子代立，為屬國都尉。

安平

【索隱】表在汝南，志屬涿郡。

楊敞，家在華陰。故給事大將軍幕府，稍遷至大司農，為御史大夫。元鳳六年，代王訢為丞相，封二千戶。立二年，病死。子賁代立，十三年病死。子翁君代立，為典屬國。三歲，以季父惲故出惡言，繫獄當死，得免，為庶人，國除。

右孝昭時所封國名

陽平

【索隱】志屬東郡。

蔡義，家在溫。故師受韓詩，為博士，給事大將軍幕府，為杜城門候。入侍中，授昭帝韓詩，為御史大夫。是時年八十，衰老，常兩人扶持乃能行。然公卿大臣議，以為為人主師，當以為相。以元平元年代楊敞為丞相，封二千戶。病死，絕無後，國除。

扶陽

【索隱】志屬沛郡，表在蕭。

韋賢，家在魯。通詩、禮、尚書，為博士，授魯大儒，入侍中，為昭帝師，遷為光祿大夫，大鴻臚，長信少府。以為人主師，本始三年代蔡義為丞相，封扶陽侯，千八百戶。為丞相五歲，多恩，不習吏事，免相就第，病死。子玄成代立，為太常。坐祠廟騎，奪爵，為關內侯。

平陵

【索隱】表在武當。

范明友，家在隴西。以家世習外國事，使護西羌。事昭帝，拜為度遼將軍，擊烏桓功侯，二千戶。取霍光女為妻。地節四年，與諸霍子禹等謀反，族滅，國除。

營平

【索隱】表在濟南。

趙充國。以隴西騎士從軍得官，侍中，事武帝。數將兵擊匈奴有功，為護軍都尉，侍中，事昭帝。昭帝崩，議立宣帝，決疑定策，以安宗廟功侯，封二千五百戶。

陽成

【索隱】表在濟陰，非也。且濟陰有城陽縣耳，而潁川汝南又各有陽城縣，「城」字從「土」，在「陽」之下，今此似誤，不可分別也。

田延年。以軍吏事昭帝；發覺上官桀謀反事，後留遲不得封，為大司農。本造廢昌邑王議立宣帝，決疑定策，以安宗廟功侯，二千七百戶。逢昭帝崩，方上事並急，因以盜都內錢三千萬。`【集解】漢書百官表曰：「司農屬官有都內。」`發覺，自殺，國除。

平丘

【索隱】志屬陳留，表在肥城。

王遷，家在衞。`【索隱】一作「衙」，音牙。地理志衙縣在馮翊。`為尚書郎，習刀筆之文。侍中，事昭帝。帝崩，立宣帝，決疑定策，以安宗廟功侯，二千戶。為光祿大夫，秩中二千石。坐受諸侯王金錢財。漏洩中事，誅死，國除。

樂成

【索隱】表在平氏，志屬南陽。

霍山。山者，大將軍光兄子也。光未死時上書曰：「臣兄驃騎將軍去病從軍有功，病死，賜謚景桓侯，絕無後，臣光願以所封東武陽邑三千五百戶分與山。」天子許之，拜山為侯。後坐謀反，族滅，國除。

冠軍

【索隱】志屬南陽。

霍雲。以大將軍兄驃騎將軍適孫為侯。地節三年，天子下詔書曰：「驃騎將軍去病擊匈奴有功，封為冠軍侯。薨卒，子侯代立，病死無後。春秋之義，善善及子孫，其以邑三千戶封雲為冠軍侯。」後坐謀反，族滅，國除。

平恩

【索隱】志屬魏郡。

許廣漢，家昌邑。坐事下蠶室，獨有一女，嫁之。宣帝未立時，素與廣漢出入相通，卜相者言當大貴，以故廣漢施恩甚厚。地節三年，封為侯，邑三千戶。病死無後，國除。

昌水

【索隱】表在於陵。

田廣明。故郎，為司馬，稍遷至南郡都尉、淮陽太守、鴻臚、左馮翊。昭帝崩，議廢昌邑王，立宣帝，決疑定策，以安宗廟。本始三年，封為侯，邑二千三百戶。為御史大夫。後為祁連將軍，擊匈奴，軍不至質，當死，自殺，國除。

高平

【索隱】志屬臨淮。

魏相，家在濟陰。少學易，為府卒史，以賢良舉為茂陵令，遷河南太守。坐賊殺不辜，繫獄，當死，會赦，免為庶人。有詔守茂陵令，為楊州刺史，入為諫議大夫，復為河南太守，遷為大司農、御史大夫。地節三年，譖毀韋賢，代為丞相，封千五百戶。病死，長子賔代立，坐祠廟失侯。

博望

【索隱】志屬南陽。

許中翁。`【集解】名舜。`以平恩侯許廣漢弟封為侯，邑二千戶。亦故有私恩，為長樂衞尉。死，子延年代立。

樂平

許翁孫。以平恩侯許廣漢少弟故為侯，封二千戶。拜為彊弩將軍，擊破西羌，還，更拜為大司馬、光祿勳。亦故有私恩，故得封。嗜酒好色，以早病死。子湯代立。

將陵

史子回。`【集解】名曾。`以宣帝大母家封為侯，二千六百戶，與平臺侯昆弟行也。子回妻宜君，故成王孫，嫉妒，絞殺侍婢四十餘人，盜斷婦人初產子臂膝以為媚道。為人所上書言，論弃市。子回以外家故，不失侯。

平臺

【索隱】志屬常山。

史子叔。`【集解】名玄。`以宣帝大母家封為侯，二千五百戶。衞太子時，史氏內一女於太子，嫁一女魯王，今見魯王亦史氏外孫也。外家有親，以故貴，數得賞賜。

樂陵

【索隱】志屬臨淮。平原亦有樂陵。

史子長。`【集解】名高。`以宣帝大母家貴，侍中，重厚忠信。以發覺霍氏謀反事，封三千五百戶。

博成

【索隱】表在臨淮。

張章，父故潁川人，為長安亭長。失官，之北闕上書，寄宿霍氏第舍，卧馬櫪閒，夜聞養馬奴相與語，言諸霍氏子孫欲謀反狀，因上書告反，為侯，封三千戶。

都成

【索隱】志屬潁川。

金安上，先故匈奴。以發覺故大將軍霍光子禹等謀反事有功，封侯，二千八百戶。安上者，奉車都尉秺侯從羣子。行謹善，退讓以自持，欲傳功德於子孫。

平通

【索隱】表在博陽。

楊惲，家在華陰，故丞相楊敞少子，任為郎。好士，自喜知人，居衆人中常與人顏色，以故高昌侯董忠引與屏語，言霍氏謀反狀，共發覺告反侯，二千戶，為光祿動。到五鳳四年，作為妖言，大逆罪腰斬，國除。

高昌

【索隱】志屬千乘。

董忠，父故潁川陽翟人，以習書詣長安。忠有材力，能騎射，用短兵，給事期門。`【集解】漢書東方朔傳曰：「武帝微行，出與侍中常侍武騎及待詔隴西北地良家子能騎射者期諸殿門，故有『期門』之號」。`與張章相習知，章告語忠霍禹謀反狀，忠以語常侍騎郎楊惲，共發覺告反，侯，二千戶。今為梟騎都尉，侍中。坐祠宗廟乘小車，奪百戶。

爰戚

趙成。`【索隱】漢表作「趙長平」。`用發覺楚國事侯，二千三百戶。地節元年，楚王與廣陵王謀反，成發覺反狀，天子推恩廣德義，下詔書曰：「無治廣陵王」，廣陵不變更。後復坐祝詛滅國，自殺，國除。今帝復立子為廣陵王。

酇

地節三年，天子下詔書曰：「朕聞漢之興，相國蕭何功第一，今絕無後，朕甚憐之，其以邑三千戶封蕭何玄孫建世為酇侯」。

平昌

王長君，`【集解】名無故。`家在趙國，常山廣望邑人也。衞太子時，嫁太子家，為太子男史皇孫為配，生子男，絕不聞聲問，行且四十餘歲，至今元康元年中，詔徵，立以為侯，封五千戶。宣帝舅父也。

樂昌

【索隱】表在汝南。

王稚君，`【集解】名武。`家在趙國，常山廣望邑人也。以宣帝舅父外家封為侯，邑五千戶。平昌侯王長君弟也。

卭成

【索隱】表在濟陰。

王奉光，家在房陵。以女立為宣帝皇后，故封千五百戶。言奉光初生時，夜見光其上，傳聞者以為當貴云。後果以女故為侯。

安遠

【索隱】表在慎。

鄭吉，家在會稽。以卒伍起從軍為郎，使護將弛刑士田渠梨。會匈奴單于死，國亂，相攻，日逐王將衆來降漢，先使語吉，吉將吏卒數百人往迎之。衆頗有欲還者，斬殺其渠率，遂與俱入漢。以軍功侯，二千戶。

博陽

【索隱】表在南頓。

邴吉，家在魯。本以治獄為御史屬，給事大將軍幕府。常施舊恩宣帝，遷為御史大夫，封侯，二千戶。神爵二年，代魏相為丞相。立五歲，病死。子翁孟代立，為將軍，侍中。甘露元年，坐祠宗廟不乘大車而騎至廟門，有罪，奪爵，為關內侯。

建成

【索隱】表在沛。

黃霸，家在陽夏，以役使徙雲陽。以廉吏為河內守丞，遷為廷尉監，行丞相長史事。坐見知夏侯勝非詔書大不敬罪，久繫獄三歲，從勝學尚書。會赦，以賢良舉為揚州刺史，潁川太守。善化，男女異路，耕者讓畔，賜黃金百斤，秩中二千石。居潁川，入為太子傅，遷御史大夫。五鳳三年，代邴吉為丞相。封千八百戶。

西平

【索隱】表在臨淮。

于定國，家在東海。本以治獄給事為廷尉史，稍遷御史中丞。上書諫昌邑王，遷為光祿大夫，為廷尉。乃師受春秋，變道行化，謀厚愛人。遷為御史大夫，代黃霸為丞相。

右孝宣時所封

陽平

【索隱】表在東郡。

王稚君，`【集解】名傑。【索隱】漢表名禁。`家在魏郡。故丞相史。女為太子妃。太子立為帝，女為皇后，故侯，千二百戶。初元以來，方盛貴用事，游宦求官於京師者多得其力，未聞其有知略廣宣於國家也。

索隱述贊曰：孝武之代，天下多虞。南討閩越，北擊單于。長平鞠旋，冠軍前駈。術陽銜璧，臨蔡破禺。博陸上宰，平津巨儒。金章且佩，紫綬行紆。昭帝已後，勳寵不殊。惜哉絕筆，褚氏補諸。 

* * *

                       [上卷](019.md) / [史記目錄](a01.md) / [下卷](021.md) /

    