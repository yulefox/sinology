<!doctype html>
<!--[if lt IE 7]> <html class="ie6 oldie"> <![endif]-->
<!--[if IE 7]>    <html class="ie7 oldie"> <![endif]-->
<!--[if IE 8]>    <html class="ie8 oldie"> <![endif]-->
<!--[if gt IE 8]><!-->
<html lang="zh-tw">
<!--<![endif]-->
<head>
<meta charset="utf-8">
<meta name="viewport" content="width=device-width, initial-scale=1">
<title>漢川草廬-二十四史-漢書-卷四十六‧萬石衞直周張傳第十六</title>
<link href="../../css/boilerplate.css" rel="stylesheet" type="text/css">
<link href="../../css/Layout.css" rel="stylesheet" type="text/css">
<link rel="stylesheet" type="text/css" href="../../css/responsive-nav.css">
<link rel="stylesheet" type="text/css" href="../../css/styles.css">
<link rel="stylesheet" type="text/css" href="../../css/sm-blue.css">
<link rel="stylesheet" type="text/css" href="../../css/sm-core-css.css">
<link rel="stylesheet" type="text/css" href="../../css/stylesL.css">
<script src="../../script/respond.min.js"></script>
<script src="../../script/responsive-nav.js"></script>
<!-- jQuery -->
<script src="../../script/jquery.js"></script>
<!-- SmartMenus jQuery plugin -->
<script src="../../script/jquery.smartmenus.min.js"></script>
<script src="../../script/menuL2.js"></script>


<!-- SmartMenus jQuery init -->
<script type="text/javascript">
	$(function() {
		$('#main-menu').smartmenus({
			subMenusSubOffsetX: 1,
			subMenusSubOffsetY: -8
		});
	});
</script>
</head>
<body>
<header>
<table style="width:100%; max-width:800px; margin:0 auto;"><tr><td>
      <nav class="nav-collapse">
     <script type="text/javascript">
		TopItems();
	</script>
    </nav>
</td></tr></table>
    <script>
      var navigation = responsiveNav(".nav-collapse", {
        animate: true,                    // Boolean: Use CSS3 transitions, true or false
        transition: 284,                  // Integer: Speed of the transition, in milliseconds
        label: "Menu",                    // String: Label for the navigation toggle
        insert: "after",                  // String: Insert the toggle before or after the navigation
        customToggle: "",                 // Selector: Specify the ID of a custom toggle
        closeOnNavClick: false,           // Boolean: Close the navigation when one of the links are clicked
        openPos: "relative",              // String: Position of the opened nav, relative or static
        navClass: "nav-collapse",         // String: Default CSS class. If changed, you need to edit the CSS too!
        navActiveClass: "js-nav-active",  // String: Class that is added to <html> element when nav is active
        jsClass: "js",                    // String: 'JS enabled' class which is added to <html> element
        init: function(){},               // Function: Init callback
        open: function(){},               // Function: Open callback
        close: function(){}               // Function: Close callback
      });
    </script>
  </header>
<div class="gridContainer clearfix">
  <div id="logo"><a href="../../index.html"><img src="../../image/logo.png" alt="漢川草廬" /></a></div>
  
  <div id="search">  
      <script type="text/javascript">
		googleSearch();
	</script>
  </div>
   
 <div id="nav">
  <nav id="main-nav" role="navigation">
  <!-- Sample menu definition -->
  <ul id="main-menu" class="sm sm-blue">
  <script type="text/javascript">
				MenuItems();
			</script>
   </ul>
  </nav>
</div>
   
 <div id="main">
   <div role="navigation" id="foo" class="nav-collapseL">
 	<h4>二十四史</h4>
 	<ul>
	<li><a href="../a01/a01.htm">史記</a></li>
      <li><a href="../a02/a02.htm">漢書</a></li>
      <li><a href="../a03/a03.htm">後漢書</a></li>
      <li><a href="../a04/a04.htm">三國志</a></li>
      <li><a href="../a05/a05.htm">晉書</a></li>
      <li><a href="../a06/a06.htm">宋書</a></li>
      <li><a href="../a07/a07.htm">南齊書</a></li>
      <li><a href="../a08/a08.htm">梁書</a></li>
      <li><a href="../a09/a09.htm">陳書</a></li>
      <li><a href="../a10/a10.htm">魏書</a></li>
      <li><a href="../a11/a11.htm">北齊書</a></li>
      <li><a href="../a12/a12.htm">周書</a></li>
      <li><a href="../a13/a13.htm">隋書</a></li>
      <li><a href="../a14/a14.htm">南史</a></li>
      <li><a href="../a15/a15.htm">北史</a></li>
      <li><a href="../a16/a16.htm">舊唐書</a></li>
      <li><a href="../a17/a17.htm">新唐書</a></li>
      <li><a href="../a18/a18.htm">舊五代史</a></li>
      <li><a href="../a19/a19.htm">新五代史</a></li>
      <li><a href="../a20/a20.htm">宋史</a></li>
      <li><a href="../a21/a21.htm">遼史</a></li>
      <li><a href="../a22/a22.htm">金史</a></li>
      <li><a href="../a23/a23.htm">元史</a></li>
      <li><a href="../a24/a24.htm">明史</a></li>
    </ul>
<!-- end .navigation --></div>

  <div role="main" class="main">
      <a href="#nav" class="nav-toggleL">Menu</a>
      
<div class="feature"><h5>漢書</h5>　　 <span 
class="style9">卷四十六 ‧ 萬石衞直周張傳第十六</span>
                                                <hr />
                                                <p>萬石君石奮，其父趙人也。趙亡，徙溫。<span 
class="style7">師古曰：「溫，河內之縣。」</span>高祖東擊項籍，過河內，時奮年十五，為小吏，侍高祖。高祖與語，愛其恭敬，問曰：「若何有？」<span 
class="style7">師古曰：「若，汝也。有何戚屬？」</span>對曰：「有母，不幸失明。家貧。有姊，能鼓瑟。」高祖曰：「若能從我乎？」曰：「願盡力。」於是高祖召其姊為美人，以奮為中涓，受書謁。<span 
class="style7">師古曰：「中涓，官名，主居中而涓潔者也。外有書謁，令奮受之也。涓音蠲。」</span>徙其家長安中戚里，<span 
class="style7">師古曰：「於上有姻戚者，則皆居之，故名其里為戚里。」</span>以姊為美人故也。</p>
                                                <p>奮積功勞，孝文時官至太中大夫。無文學，恭謹，舉無與比。<span 
class="style7">張晏曰：「舉朝無比也。」師古曰：「舉，皆也。」</span>東陽侯張相如為太子太傅，免。選可為傅者，皆推奮太子太傅。及孝景即位，以奮為九卿。迫近，憚之，<span 
class="style7">張晏曰：「以其恭敬履度，故難之。」</span>徙奮為諸侯相。奮長子建，次甲，次乙，次慶，<span 
class="style7">師古曰：「史失其名，故云甲乙耳，非其名。」</span>皆以馴行孝謹，<span 
class="style7">師古曰：「馴，順也，音巡。」</span>官至二千石。於是景帝曰：「石君及四子皆二千石，人臣尊寵迺舉集其門。」凡號奮為萬石君。<span 
class="style7">師古曰：「集，合也。凡，最計也。緫合其一門之計，五人為二千石，故號萬石君。」</span></p>
                                                <p>孝景季年，萬石君以上大夫祿歸老于家，以歲時為朝臣。<span 
class="style7">師古曰：「豫朝請。」</span>過宮門闕必下車趨，見路馬必軾焉。<span 
class="style7">師古曰：「路馬，天子路車之馬。軾謂撫軾，蓋為敬也。」</span>子孫為小吏，來歸謁，萬石君必朝服見之，不名。子孫有過失，不誚讓，為便坐，<span 
class="style7">師古曰：「便坐於便側之處，非正室也。」</span>對案不食。然後諸子相責，因長老肉袒固謝罪，改之，迺許。子孫勝冠者在側，雖燕必冠，申申如也。<span 
class="style7">師古曰：「申申，整敕之貌。」</span>僮僕訢訢如也，<span 
class="style7">晉灼曰：「許慎云古欣字也。」師古曰：「晉說非也。此訢讀與誾誾同，謹敬之貌也，音牛巾反。」</span>唯謹。<span 
class="style7">師古曰：「唯以謹敬為先。」</span>上時賜食於家，必稽首俯伏而食，如在上前。其執喪，哀戚甚。<span 
class="style7">師古曰：「執喪，猶言持喪服也。禮記曰『執親之喪』。」</span>子孫遵敎，亦如之。萬石君家以孝謹聞乎郡國，雖齊魯諸儒質行，皆自以為不及也。<span 
class="style7">師古曰：「質，重也。」</span></p>
                                                <p>建元二年，郎中令王臧以文學獲罪皇太后。<span 
class="style7">張晏曰：「竇太后。」</span>太后以為儒者文多質少，今萬石君家不言而躬行，迺以長子建為郎中令，少子慶為內史。</p>
                                                <p>建老白首，萬石君尚無恙。<span class="style7">師古曰：「恙，憂病。」</span>每五日洗沐歸謁親，<span 
class="style7">文穎曰：「郎官五日一下。」</span>入子舍，<span 
class="style7">師古曰：「入諸子之舍，自其所居也，若今言諸房矣。」</span>竊問侍者，取親中帬厠牏，身自澣洒，<span 
class="style7">服虔曰：「親身之衣也。」蘇林曰：「牏音投。賈逵解周官云『牏，行清也』。」孟康曰：「厠，行清；牏，中受糞函者也。東南人謂鑿木空中如曹謂之牏。」晉灼曰：「今世謂反門小袖衫為侯牏。」師古曰：「親謂父也。中帬，若今言中衣也。厠牏者，近身之小衫，若今汗衫也。蘇音晉說是矣。洒音先禮反。」</span>復與侍者，不敢令萬石君知之，以為常。建奏事於上前，即有可言，屏人乃言極切；<span 
class="style7">師古曰：「有可言，謂有事當奏諫。」</span>至廷見，如不能言者。<span 
class="style7">師古曰：「廷見，謂當朝而見時。」</span>上以是親而禮之。</p>
                                                <p>萬石君徙居陵里。<span 
class="style7">師古曰：「茂陵邑中之里。」</span>內史慶醉歸，入外門不下車。萬石君聞之，不食。慶恐，肉袒謝請罪，不許。舉宗及兄建肉袒，萬石君讓曰：<span 
class="style7">師古曰：「讓，責也。」</span>「內史貴人，入閭里，里中長老皆走匿，而內史坐車中自如，固當！」<span 
class="style7">師古曰：「此深責之也，言內史貴人，正固當爾。」</span>迺謝罷慶。<span 
class="style7">師古曰：「告令去。」</span>慶及諸子入里門，趨至家。</p>
                                                <p>萬石君元朔五年卒，建哭泣哀思，杖迺能行。歲餘，建亦死。諸子孫咸孝，然建最甚，甚於萬石君。</p>
                                                <p>建為郎中令，奏事下，<span 
class="style7">師古曰：「建有所奏上而被報下也。下音胡亞反。」</span>建讀之，驚恐曰：「書『馬』者與尾而五，<span 
class="style7">服虔曰：「作馬字下曲者而五，建時上書誤作四。」師古曰：「馬字下曲者為尾，并四點為四足，凡五。」</span>今迺四，不足一，獲譴死矣！」其為謹慎，雖他皆如是。</p>
                                                <p>慶為太僕，御出，<span 
class="style7">師古曰：「為上御車而出。」</span>上問車中幾馬，慶以策數馬畢，舉手曰：「六馬。」慶於兄弟最為簡易矣，然猶如此。出為齊相，齊國慕其家行，不治而齊國大治，<span 
class="style7">師古曰：「不治，言無所治罰。」</span>為立石相祠。</p>
                                                <p>元狩元年，上立太子，選羣臣可傅者，慶自沛守為太子太傅，七歲遷御史大夫。元鼎五年，丞相趙周坐酎金免，制詔御史：「萬石君先帝尊之，子孫至孝，其以御史大夫慶為丞相，封牧丘侯。」是時漢方南誅兩越，東擊朝鮮，北逐匈奴，西伐大宛，中國多事。天子巡狩海內，脩古神祠，封禪，興禮樂。公家用少，桑弘羊等致利，王溫舒之屬峻法，兒寬等推文學，九卿更進用事，<span 
class="style7">師古曰：「更，互也，音工衡反。」</span>事不關決於慶，慶醇謹而已。<span 
class="style7">師古曰：「醇，專厚也，音純。」</span>在位九歲，無能有所匡言。甞欲請治上近臣所忠、九卿咸宣，<span 
class="style7">服虔曰：「咸音減損之減。」師古曰：「治所忠及咸宣二人。」</span>不能服，反受其過，贖罪。</p>
                                                <p>元封四年，關東流民二百萬口，無名數者四十萬，<span 
class="style7">師古曰：「名數，若今戶籍。」</span>公卿議欲請徙流民於邊以適之。<span 
class="style7">師古曰：「適讀曰讁。」</span>上以為慶老謹，不能與其議，<span 
class="style7">師古曰：「與讀曰豫。」</span>乃賜丞相告歸，而案御史大夫以下議為請者。慶慙不任職，上書曰：「臣幸得待罪丞相，疲駑無以輔治。城郭倉廩空虛，民多流亡，罪當伏斧質，上不忍致法。願歸丞相侯印，乞骸骨歸，避賢者路。」</p>
                                                <p>上報曰：「閒者，河水滔陸，<span 
class="style7">晉灼曰：「滔，漫也。」師古曰：「高平曰陸。漫音莫干反。」</span>泛濫十餘郡，隄防勤勞，弗能陻塞，<span 
class="style7">師古曰：「陻，填也，音因。」</span>朕甚憂之。是故巡方州，<span 
class="style7">張晏曰：「四方之州也。」師古曰：「東方諸州。」</span>禮嵩嶽，通八神，以合宣房。<span 
class="style7">孟康曰：「八神，郊祀志八神也，於宣房宮合祀之。」師古曰：「此說非也。自言致禮中嶽，通敬八神耳。合宣房者，於宣房塞決河也，事見溝洫志。」</span>濟淮江，歷山濵海，<span 
class="style7">師古曰：「濵海者，循海涯而行也。濵音賔，又音頻。」</span>問百年民所疾苦。惟吏多私，徵求無已，<span 
class="style7">師古曰：「惟，思也。已，止也。」</span>去者便，居者擾，故為流民法，以禁重賦。<span 
class="style7">師古曰：「言百姓去其本土者則免於吏徵求，在舊居者則見煩擾，故朝廷特為流人設法，又禁吏之重賦也。一曰，去者，謂吏出使而侵擾居人以自便也。」</span>乃者封泰山，皇天嘉況，神物並見。<span 
class="style7">師古曰：「況，賜也。見，顯示也。」</span>朕方荅氣應，未能承意，<span 
class="style7">師古曰：「言自修整，以報瑞應，恐未承順上天之意。」</span>是以切比閭里，知吏姦邪。<span 
class="style7">師古曰：「比，校考也，音頻寐反。」</span>委任有司，然則官曠民愁，盜賊公行。<span 
class="style7">師古曰：「曠，空也。人不舉職，是空其官。」</span>往年覲明堂，赦殊死，無禁錮，咸自新，與更始。今流民愈多，計文不改，<span 
class="style7">蘇林曰：「校戶口文書不改減也。」如淳曰：「郡上計文書，自文飾，不改正也。」師古曰：「如說是。」</span>君不繩責長吏，而請以興徙四十萬口，搖蕩百姓，<span 
class="style7">師古曰：「蕩，動也。」</span>孤兒幼年未滿十歲，無罪而坐率，<span 
class="style7">服虔曰：「率，坐刑法也。」如淳曰：「率，家長也。」師古曰：「幼年無罪，坐為父兄所率而并徙，如說近之。」</span>朕失望焉。今君上書言倉庫城郭不充實，民多貧，盜賊衆，請入粟為庶人。<span 
class="style7">服虔曰：「慶自以居相位不能理，請入粟贖己罪，退為庶人。」</span>夫懷知民貧而請益賦，<span 
class="style7">師古曰：「懹此心。」</span>動危之而辭位，<span 
class="style7">師古曰：「搖動百姓，使其危急，而自欲去位。」</span>欲安歸難乎？<span 
class="style7">師古曰：「以此危難之事，欲歸之於何人。」</span>君其反室！」<span 
class="style7">師古曰：「若此自謂理當然者，可還家。」</span></p>
                                                <p>慶素質，見詔報反室，自以為得許，欲上印綬。掾史以為見責甚深，而終以反室者，醜惡之辭也。或勸慶宜引決。<span 
class="style7">師古曰：「令自殺。」</span>慶甚懼，不知所出，遂復起視事。</p>
                                                <p>慶為丞相，文深審謹，無他大略。後三歲餘薨，謚曰恬侯。中子德，慶愛之。上以德嗣，後為太常，坐法免，國除。慶方為丞相時，諸子孫為小吏至二千石者十三人。及慶死後，稍以罪去，孝謹衰矣。</p>
                                                <p>衞綰，代大陵人也，以戲車為郎，事文帝，<span 
class="style7">服虔曰：「力士能扶戲車也。」應劭曰：「能左右超乘。」師古曰：「二說皆非也。戲車，若今之弄車之技。」</span>功次遷中郎將，醇謹無它。<span 
class="style7">師古曰：「無它餘志念也。」</span>孝景為太子時，召上左右飲，而綰稱病不行。<span 
class="style7">張晏曰：「恐文帝謂豫有二心事太子。」</span>文帝且崩時，屬孝景曰：「綰長者，善遇之。」及景帝立，歲餘，不孰何綰，<span 
class="style7">服虔曰：「不問也。」李竒曰：「孰，誰也。何，呵也。」師古曰：「何即問也。不誰何者，猶言不借問耳。」</span>綰日以謹力。<span 
class="style7">師古曰：「自勉力為謹慎，日日益甚。」</span></p>
                                                <p>景帝幸上林，詔中郎將參乘，還而問曰：「君知所以得驂乘乎？」<span 
class="style7">師古曰：「言何以得參乘？」</span>綰曰：「臣代戲車士，幸得功次遷，待罪中郎將，不知也。」上問曰：「吾為太子時召君，君不肯來，何也？」<span 
class="style7">師古曰：「言以此特識之。」</span>對曰：「死罪，病。」上賜之劔，綰曰：「先帝賜臣劔凡六，不敢奉詔。」上曰：「劔，人之所施易，獨至今乎？」<span 
class="style7">如淳曰：「施讀曰移。言劔者人所好，故多數移易貿換之也。」師古曰：「施讀曰貤。貤，延也，音弋豉反。」</span>綰曰：「具在。」上使取六劔，劔常盛，未甞服也。<span 
class="style7">師古曰：「盛謂在削室之中也。盛音成。削音先召反。」</span></p>
                                                <p>郎官有譴，常蒙其罪，<span 
class="style7">師古曰：「蒙謂覆蔽之。」</span>不與它將爭；有功，常讓它將。上以為廉，忠實無它腸，<span 
class="style7">師古曰：「心腸之內無他惡。」</span>乃拜綰為河閒王太傅。吳楚反，詔綰為將，將河閒兵擊吳楚有功，拜為中尉。三歲，以軍功封綰為建陵侯。</p>
                                                <p>明年，上廢太子，誅栗卿之屬。<span 
class="style7">師古曰：「太子廢為臨江王，故誅其外家親屬。」</span>上以綰為長者，不忍，乃賜綰告歸，而使郅都治捕栗氏。旣已，上立膠東王為太子，召綰拜為太子太傅，遷為御史大夫。五歲，代桃侯舍為丞相，<span 
class="style7">師古曰：「劉舍。」</span>朝奏事如職所奏。<span 
class="style7">師古曰：「言守職分而已。」</span>然自初宦以至相，終無可言。<span 
class="style7">師古曰：「不能有所興建及廢罷。」</span>上以為敦厚可相少主，尊寵之，賞賜甚多。</p>
                                                <p>為丞相三歲，景帝崩，武帝立。建元中，丞相以景帝病時諸官囚多坐不辜者，而君不任職，<span 
class="style7">師古曰：「天子不親政，則丞相當理之，而綰不申其冤。」</span>免之。後薨，謚曰哀侯。子信嗣，坐酎金，國除。</p>
                                                <p>直不疑，南陽人也。為郎，事文帝。其同舍有告歸，誤持其同舍郎金去。已而同舍郎覺，亡意不疑，<span 
class="style7">師古曰：「疑其盜取。」</span>不疑謝有之，<span 
class="style7">師古曰：「告云實取。」</span>買金償。後告歸者至而歸金，亡金郎大慙，以此稱為長者。稍遷至中大夫。朝，廷見，人或毀不疑<span 
class="style7">師古曰：「當於闕廷大朝見之時，而人毀之。」</span>曰：「不疑狀貌甚美，然特毋柰其善盜嫂何也！」<span 
class="style7">師古曰：「盜謂私之。」</span>不疑聞，曰：「我乃無兄。」然終不自明也。</p>
                                                <p>吳楚反時，不疑以二千石將擊之。景帝後元年，拜為御史大夫。天子脩吳楚時功，封不疑為塞侯。<span 
class="style7">師古曰：「塞音先代反。」</span>武帝即位，與丞相綰俱以過免。</p>
                                                <p>不疑學老子言。其所臨，為官如故，唯恐人之知其為吏迹也。不好立名，稱為長者。薨，謚曰信侯。傳子至孫彭祖，坐酎金，國除。</p>
                                                <p>周仁，其先任城人也。以毉見。<span 
class="style7">師古曰：「見於天子。」</span>景帝為太子時，為舍人，積功遷至太中大夫。景帝初立，拜仁為郎中令。</p>
                                                <p>仁為人陰重不泄。<span 
class="style7">服虔曰：「質重不泄人之陰謀也。」張晏曰：「陰重不泄，下溼，故溺袴，是以得比宦者，得入後宮也。仁有子孫，先未得此疾時所生也。」師古曰：「張、服二說皆非也。陰，密也。為性密重不泄人言也。霍去病少言不泄，亦其類也。」</span>常衣弊補衣溺袴，期為不絜清，<span 
class="style7">師古曰：「故為不絜清之事而弊敗其衣服也。溺讀曰尿。尿袴者，為小袴。以藉其尿。」</span>以是得幸，入卧內。於後宮祕戲，仁常在旁，終無所言。<span 
class="style7">師古曰：「是不泄也。」</span>上時問人，<span 
class="style7">師古曰：「問以他人之善惡。」</span>仁曰：「上自察之。」然亦無所毀，如此。<span 
class="style7">師古曰：「雖知其惡，不欲言毀之，故云上自察之。」</span>景帝再自幸其家。家徙陽陵。上所賜甚多，然終常讓，不敢受也。諸侯羣臣賂遺，終無所受。武帝立，為先帝臣重之。<span 
class="style7">師古曰：「重謂敬難之。」</span>仁乃病免，以二千石祿歸老，子孫咸至大官。</p>
                                                <p>張歐字叔，<span class="style7">孟康曰：「歐音驅。」</span>高祖功臣安丘侯說少子也。<span 
class="style7">師古曰：「說讀曰悅。」</span>𢿛孝文時以治刑名侍太子，<span 
class="style7">師古曰：「劉向別錄云申子學號曰刑名。刑名者，循名以責實，其尊君卑臣，崇上抑下，合於六經。說者云，刑，刑家，名，名家也，即太史公所論六家之二也。此說非。」</span>然其人長者。景帝時尊重，常為九卿。至武帝元朔中，代韓安國為御史大夫。𢿛為吏，未甞言桉人，剸以誠長者處官。<span 
class="style7">師古曰：「剸與專同，又音之兖反。」</span>官屬以為長者，亦不敢大欺。上具獄事，有可卻，卻之；<span 
class="style7">師古曰：「退令更平番之。」</span>不可者，不得已，為涕泣，面而封之。<span 
class="style7">如淳曰：「不正視，若不見者也。」晉灼曰：「面對囚讀而封之，使其聞見，死而無恨也。」師古曰：「二說皆非也。面謂偝之也，言不忍視之，與呂馬童面之同義。」</span>其愛人如此。</p>
                                                <p>老篤，請免，天子亦寵以上大夫祿，歸老于家。家陽陵。子孫咸至大官。</p>
                                                <p>贊曰：仲尼有言「君子欲訥於言而敏於行」，<span 
class="style7">師古曰：「論語載孔子之言也。訥，遟也。敏，疾也。」</span>其萬石君、建陵侯、塞侯、張叔之謂與？<span 
class="style7">師古曰：「與讀曰歟。」</span>是以其敎不肅而成，不嚴而治。至石建之澣衣，周仁為垢汙，君子譏之。</p>
                                                <hr />
  </div>
                                            <div class="next1">
 <a href="045.htm">上卷</a> / <a href="a02.htm">漢書目錄</a> / <a 
href="047.htm">下卷</a> /			  </div>
<!-- end .main --></div>
<!-- end #main --></div>
   <script>
      var navigation = responsiveNav("foo", {customToggle: ".nav-toggleL"});
    </script>

   <div id="footer">
    <script type="text/javascript">
		Foot();
	</script>
    </div>
<!-- end .gridContainer --></div>
</body>
</html>

